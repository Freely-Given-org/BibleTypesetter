<?xml version="1.0" encoding="UTF-8"?>
<usx version="3.0">
  <book code="TIT" style="id">- The Text-Critical Greek New Testament</book>
  <para style="h">ΠΡΟΣ ΤΙΤΟΝ</para>
  <para style="toc1">ΠΡΟΣ ΤΙΤΟΝ</para>
  <para style="toc2">ΠΡΟΣ ΤΙΤΟΝ</para>
  <para style="toc3">ΠΡΟΣ ΤΙΤΟΝ</para>
  <para style="mt">ΠΡΟΣ ΤΙΤΟΝ</para>
  <chapter number="1" style="c" sid="TIT 1"/>
  <para style="p">
    <verse number="1" style="v" sid="TIT 1:1"/>Παῦλος, δοῦλος Θεοῦ, ἀπόστολος δὲ Ἰησοῦ Χριστοῦ, κατὰ πίστιν ἐκλεκτῶν Θεοῦ καὶ ἐπίγνωσιν ἀληθείας τῆς κατ᾽ εὐσέβειαν, <verse eid="TIT 1:1"/><verse number="2" style="v" sid="TIT 1:2"/>ἐπ᾽ ἐλπίδι ζωῆς αἰωνίου, ἣν ἐπηγγείλατο ὁ ἀψευδὴς Θεὸς πρὸ χρόνων αἰωνίων, <verse eid="TIT 1:2"/><verse number="3" style="v" sid="TIT 1:3"/>ἐφανέρωσε δὲ καιροῖς ἰδίοις τὸν λόγον αὐτοῦ ἐν κηρύγματι ὃ ἐπιστεύθην ἐγὼ κατ᾽ ἐπιταγὴν τοῦ σωτῆρος ἡμῶν Θεοῦ, <verse eid="TIT 1:3"/><verse number="4" style="v" sid="TIT 1:4"/>Τίτῳ γνησίῳ τέκνῳ κατὰ κοινὴν πίστιν· χάρις, <note caller="+" style="f"><char style="fr" closed="false">1:4 </char><char style="ft" closed="false">ελεος 91.3% ¦ και CT 4.2%</char></note>ἔλεος, εἰρήνη ἀπὸ Θεοῦ πατρός, καὶ <note caller="+" style="f"><char style="fr" closed="false">1:4 </char><char style="ft" closed="false">κυριου ιησου χριστου ¦ χριστου ιησου CT</char></note>Κυρίου Ἰησοῦ Χριστοῦ τοῦ σωτῆρος ἡμῶν.<verse eid="TIT 1:4"/></para>
  <para style="p">
    <verse number="5" style="v" sid="TIT 1:5"/>Τούτου χάριν <note caller="+" style="f"><char style="fr" closed="false">1:5 </char><char style="ft" closed="false">κατελιπον ¦ απελιπον NA SBL ¦ απελειπον TH WH</char></note>κατέλιπόν σε ἐν Κρήτῃ, ἵνα τὰ λείποντα ἐπιδιορθώσῃ, καὶ καταστήσῃς κατὰ πόλιν πρεσβυτέρους, ὡς ἐγώ σοι διεταξάμην· <verse eid="TIT 1:5"/><verse number="6" style="v" sid="TIT 1:6"/>εἴ τίς ἐστιν ἀνέγκλητος, μιᾶς γυναικὸς ἀνήρ, τέκνα ἔχων πιστά, μὴ ἐν κατηγορίᾳ ἀσωτίας ἢ ἀνυπότακτα. <verse eid="TIT 1:6"/><verse number="7" style="v" sid="TIT 1:7"/>Δεῖ γὰρ τὸν ἐπίσκοπον ἀνέγκλητον εἶναι, ὡς Θεοῦ οἰκονόμον· μὴ αὐθάδη, μὴ ὀργίλον, μὴ πάροινον, μὴ πλήκτην, μὴ αἰσχροκερδῆ, <verse eid="TIT 1:7"/><verse number="8" style="v" sid="TIT 1:8"/>ἀλλὰ φιλόξενον, φιλάγαθον, σώφρονα, δίκαιον, ὅσιον, ἐγκρατῆ, <verse eid="TIT 1:8"/><verse number="9" style="v" sid="TIT 1:9"/>ἀντεχόμενον τοῦ κατὰ τὴν διδαχὴν πιστοῦ λόγου, ἵνα δυνατὸς ᾖ καὶ παρακαλεῖν ἐν τῇ διδασκαλίᾳ τῇ ὑγιαινούσῃ, καὶ τοὺς ἀντιλέγοντας ἐλέγχειν.<verse eid="TIT 1:9"/></para>
  <para style="p">
    <verse number="10" style="v" sid="TIT 1:10"/>Εἰσὶ γὰρ πολλοὶ <note caller="+" style="f"><char style="fr" closed="false">1:10 </char><char style="ft" closed="false">και ¦ --- TH WH</char></note>καὶ ἀνυπότακτοι, ματαιολόγοι καὶ φρεναπάται, μάλιστα οἱ ἐκ <note caller="+" style="f"><char style="fr" closed="false">1:10 </char><char style="ft" closed="false">περιτομης ¦ της περιτομης CT</char></note>περιτομῆς, <verse eid="TIT 1:10"/><verse number="11" style="v" sid="TIT 1:11"/>οὓς δεῖ ἐπιστομίζειν· οἵτινες ὅλους οἴκους ἀνατρέπουσι, διδάσκοντες ἃ μὴ δεῖ, αἰσχροῦ κέρδους χάριν. <verse eid="TIT 1:11"/><verse number="12" style="v" sid="TIT 1:12"/>Εἶπέ τις ἐξ αὐτῶν, ἴδιος αὐτῶν προφήτης,</para>
  <para style="b" vid="TIT 1:12"/>
  <para style="q" vid="TIT 1:12">Κρῆτες ἀεὶ ψεῦσται, κακὰ θηρία, γαστέρες ἀργαί.<verse eid="TIT 1:12"/></para>
  <para style="b"/>
  <para style="m">
    <verse number="13" style="v" sid="TIT 1:13"/>Ἡ μαρτυρία αὕτη ἐστὶν ἀληθής. Δι᾽ ἣν αἰτίαν ἔλεγχε αὐτοὺς ἀποτόμως, ἵνα ὑγιαίνωσιν ἐν τῇ πίστει, <verse eid="TIT 1:13"/><verse number="14" style="v" sid="TIT 1:14"/>μὴ προσέχοντες Ἰουδαϊκοῖς μύθοις, καὶ ἐντολαῖς ἀνθρώπων ἀποστρεφομένων τὴν ἀλήθειαν. <verse eid="TIT 1:14"/><verse number="15" style="v" sid="TIT 1:15"/>Πάντα <note caller="+" style="f"><char style="fr" closed="false">1:15 </char><char style="ft" closed="false">μεν ¦ --- CT</char></note>μὲν καθαρὰ τοῖς καθαροῖς· τοῖς δὲ <note caller="+" style="f"><char style="fr" closed="false">1:15 </char><char style="ft" closed="false">μεμιασμενοις ¦ μεμιαμμενοις ANT CT</char></note>μεμιασμένοις καὶ ἀπίστοις οὐδὲν καθαρόν· ἀλλὰ μεμίανται αὐτῶν καὶ ὁ νοῦς καὶ ἡ συνείδησις. <verse eid="TIT 1:15"/><verse number="16" style="v" sid="TIT 1:16"/>Θεὸν ὁμολογοῦσιν εἰδέναι, τοῖς δὲ ἔργοις ἀρνοῦνται, βδελυκτοὶ ὄντες καὶ ἀπειθεῖς καὶ πρὸς πᾶν ἔργον ἀγαθὸν ἀδόκιμοι.<verse eid="TIT 1:16"/></para>
  <chapter eid="TIT 1"/>
  <chapter number="2" style="c" sid="TIT 2"/>
  <para style="p">
    <verse number="1" style="v" sid="TIT 2:1"/>Σὺ δὲ λάλει ἃ πρέπει τῇ ὑγιαινούσῃ διδασκαλίᾳ· <verse eid="TIT 2:1"/><verse number="2" style="v" sid="TIT 2:2"/>πρεσβύτας <note caller="+" style="f"><char style="fr" closed="false">2:2 </char><char style="ft" closed="false">νηφαλεους ¦ νηφαλιους ANT BYZ CT PCK TR</char></note>νηφαλέους εἶναι, σεμνούς, σώφρονας, ὑγιαίνοντας τῇ πίστει, τῇ ἀγάπῃ, τῇ ὑπομονῇ· <verse eid="TIT 2:2"/><verse number="3" style="v" sid="TIT 2:3"/>πρεσβύτιδας ὡσαύτως ἐν καταστήματι ἱεροπρεπεῖς, μὴ διαβόλους, <note caller="+" style="f"><char style="fr" closed="false">2:3 </char><char style="ft" closed="false">μη ¦ μηδε SBL TH WH</char></note>μὴ οἴνῳ πολλῷ δεδουλωμένας, καλοδιδασκάλους, <verse eid="TIT 2:3"/><verse number="4" style="v" sid="TIT 2:4"/>ἵνα <note caller="+" style="f"><char style="fr" closed="false">2:4 </char><char style="ft" closed="false">σωφρονιζωσι ¦ σωφρονιζουσι TH</char></note>σωφρονίζωσι τὰς νέας φιλάνδρους εἶναι, φιλοτέκνους, <verse eid="TIT 2:4"/><verse number="5" style="v" sid="TIT 2:5"/>σώφρονας, ἁγνάς, <note caller="+" style="f"><char style="fr" closed="false">2:5 </char><char style="ft" closed="false">οικουρους ¦ οικουργους CT</char></note>οἰκουρούς, ἀγαθάς, ὑποτασσομένας τοῖς ἰδίοις ἀνδράσιν, ἵνα μὴ ὁ λόγος τοῦ Θεοῦ βλασφημῆται· <verse eid="TIT 2:5"/><verse number="6" style="v" sid="TIT 2:6"/>τοὺς νεωτέρους ὡσαύτως παρακάλει σωφρονεῖν· <verse eid="TIT 2:6"/><verse number="7" style="v" sid="TIT 2:7"/>περὶ πάντα σεαυτὸν παρεχόμενος τύπον καλῶν ἔργων, ἐν τῇ διδασκαλίᾳ <note caller="+" style="f"><char style="fr" closed="false">2:7 </char><char style="ft" closed="false">αδιαφθοριαν σεμνοτητα αφθαρσιαν 68% ¦ αφθοριαν σεμνοτητα CT 3.1%</char></note>ἀδιαφθορίαν, σεμνότητα, ἀφθαρσίαν, <verse eid="TIT 2:7"/><verse number="8" style="v" sid="TIT 2:8"/>λόγον ὑγιῆ, ἀκατάγνωστον, ἵνα ὁ ἐξ ἐναντίας ἐντραπῇ, μηδὲν ἔχων <note caller="+" style="f"><char style="fr" closed="false">2:8 </char><char style="ft" closed="false">περι ημων λεγειν ¦ λεγειν περι ημων CT</char></note>περὶ <note caller="+" style="f"><char style="fr" closed="false">2:8 </char><char style="ft" closed="false">ημων ¦ υμων TR</char></note>ἡμῶν λέγειν φαῦλον. <verse eid="TIT 2:8"/><verse number="9" style="v" sid="TIT 2:9"/>Δούλους ἰδίοις δεσπόταις ὑποτάσσεσθαι, ἐν πᾶσιν εὐαρέστους εἶναι, μὴ ἀντιλέγοντας, <verse eid="TIT 2:9"/><verse number="10" style="v" sid="TIT 2:10"/>μὴ νοσφιζομένους, ἀλλὰ <note caller="+" style="f"><char style="fr" closed="false">2:10 </char><char style="ft" closed="false">πιστιν πασαν 79.8% ¦ πασαν πιστιν CT 8.8%</char></note>πίστιν πᾶσαν ἐνδεικνυμένους ἀγαθήν, ἵνα τὴν διδασκαλίαν <note caller="+" style="f"><char style="fr" closed="false">2:10 </char><char style="ft" closed="false">του ¦ την του CT</char></note>τοῦ σωτῆρος <note caller="+" style="f"><char style="fr" closed="false">2:10 </char><char style="ft" closed="false">ημων ¦ υμων ST</char></note>ἡμῶν Θεοῦ κοσμῶσιν ἐν πᾶσιν.<verse eid="TIT 2:10"/></para>
  <para style="p">
    <verse number="11" style="v" sid="TIT 2:11"/>Ἐπεφάνη γὰρ ἡ χάρις τοῦ Θεοῦ <note caller="+" style="f"><char style="fr" closed="false">2:11 </char><char style="ft" closed="false">η ¦ --- CT</char></note>ἡ σωτήριος πᾶσιν ἀνθρώποις, <verse eid="TIT 2:11"/><verse number="12" style="v" sid="TIT 2:12"/>παιδεύουσα ἡμᾶς ἵνα, ἀρνησάμενοι τὴν ἀσέβειαν καὶ τὰς κοσμικὰς ἐπιθυμίας, σωφρόνως καὶ δικαίως καὶ εὐσεβῶς ζήσωμεν ἐν τῷ νῦν αἰῶνι, <verse eid="TIT 2:12"/><verse number="13" style="v" sid="TIT 2:13"/>προσδεχόμενοι τὴν μακαρίαν ἐλπίδα καὶ ἐπιφάνειαν τῆς δόξης τοῦ μεγάλου Θεοῦ καὶ σωτῆρος ἡμῶν <note caller="+" style="f"><char style="fr" closed="false">2:13 </char><char style="ft" closed="false">ιησου χριστου ¦ χριστου ιησου WH</char></note>Ἰησοῦ Χριστοῦ, <verse eid="TIT 2:13"/><verse number="14" style="v" sid="TIT 2:14"/>ὃς ἔδωκεν ἑαυτὸν ὑπὲρ ἡμῶν, ἵνα λυτρώσηται ἡμᾶς ἀπὸ πάσης ἀνομίας, καὶ καθαρίσῃ ἑαυτῷ λαὸν περιούσιον, ζηλωτὴν καλῶν ἔργων. <verse eid="TIT 2:14"/><verse number="15" style="v" sid="TIT 2:15"/>Ταῦτα λάλει, καὶ παρακάλει, καὶ ἔλεγχε μετὰ πάσης ἐπιταγῆς. Μηδείς σου περιφρονείτω.<verse eid="TIT 2:15"/></para>
  <chapter eid="TIT 2"/>
  <chapter number="3" style="c" sid="TIT 3"/>
  <para style="p">
    <verse number="1" style="v" sid="TIT 3:1"/>Ὑπομίμνῃσκε αὐτοὺς ἀρχαῖς <note caller="+" style="f"><char style="fr" closed="false">3:1 </char><char style="ft" closed="false">και ¦ --- CT</char></note>καὶ ἐξουσίαις ὑποτάσσεσθαι, πειθαρχεῖν, πρὸς πᾶν ἔργον ἀγαθὸν ἑτοίμους εἶναι, <verse eid="TIT 3:1"/><verse number="2" style="v" sid="TIT 3:2"/>μηδένα βλασφημεῖν, ἀμάχους εἶναι, ἐπιεικεῖς, πᾶσαν ἐνδεικνυμένους <note caller="+" style="f"><char style="fr" closed="false">3:2 </char><char style="ft" closed="false">πραοτητα ¦ πραυτητα CT</char></note>πρᾳότητα πρὸς πάντας ἀνθρώπους. <verse eid="TIT 3:2"/><verse number="3" style="v" sid="TIT 3:3"/>Ἦμεν γάρ ποτε καὶ ἡμεῖς ἀνόητοι, ἀπειθεῖς, πλανώμενοι, δουλεύοντες ἐπιθυμίαις καὶ ἡδοναῖς ποικίλαις, ἐν κακίᾳ καὶ φθόνῳ διάγοντες, στυγητοί, <note caller="+" style="f"><char style="fr" closed="false">3:3 </char><char style="ft" closed="false">μισουντες ¦ μεισουντες TH</char></note>μισοῦντες ἀλλήλους. <verse eid="TIT 3:3"/><verse number="4" style="v" sid="TIT 3:4"/>Ὅτε δὲ ἡ χρηστότης καὶ ἡ φιλανθρωπία ἐπεφάνη τοῦ σωτῆρος ἡμῶν Θεοῦ, <verse eid="TIT 3:4"/><verse number="5" style="v" sid="TIT 3:5"/>οὐκ ἐξ ἔργων τῶν ἐν δικαιοσύνῃ <note caller="+" style="f"><char style="fr" closed="false">3:5 </char><char style="ft" closed="false">ων ¦ α CT</char></note>ὧν ἐποιήσαμεν ἡμεῖς, ἀλλὰ κατὰ <note caller="+" style="f"><char style="fr" closed="false">3:5 </char><char style="ft" closed="false">τον αυτου ελεον ¦ το αυτου ελεος CT</char></note>τὸν αὐτοῦ ἔλεον ἔσωσεν ἡμᾶς, διὰ λουτροῦ <note caller="+" style="f"><char style="fr" closed="false">3:5 </char><char style="ft" closed="false">παλιγγενεσιας ¦ παλινγενεσιας TH WH</char></note>παλιγγενεσίας καὶ ἀνακαινώσεως Πνεύματος Ἁγίου, <verse eid="TIT 3:5"/><verse number="6" style="v" sid="TIT 3:6"/>οὗ ἐξέχεεν ἐφ᾽ ἡμᾶς πλουσίως, διὰ Ἰησοῦ Χριστοῦ τοῦ σωτῆρος ἡμῶν, <verse eid="TIT 3:6"/><verse number="7" style="v" sid="TIT 3:7"/>ἵνα δικαιωθέντες τῇ ἐκείνου χάριτι, κληρονόμοι <note caller="+" style="f"><char style="fr" closed="false">3:7 </char><char style="ft" closed="false">γενωμεθα ¦ γενηθωμεν CT</char></note>γενώμεθα κατ᾽ ἐλπίδα ζωῆς αἰωνίου. <verse eid="TIT 3:7"/><verse number="8" style="v" sid="TIT 3:8"/>Πιστὸς ὁ λόγος, καὶ περὶ τούτων βούλομαί σε διαβεβαιοῦσθαι, ἵνα φροντίζωσι καλῶν ἔργων προΐστασθαι οἱ πεπιστευκότες <note caller="+" style="f"><char style="fr" closed="false">3:8 </char><char style="ft" closed="false">θεω ¦ τω θεω ANT PCK TR</char></note>Θεῷ. Ταῦτά ἐστι <note caller="+" style="f"><char style="fr" closed="false">3:8 </char><char style="ft" closed="false">τα ¦ --- CT</char></note>τὰ καλὰ καὶ ὠφέλιμα τοῖς ἀνθρώποις· <verse eid="TIT 3:8"/><verse number="9" style="v" sid="TIT 3:9"/>μωρὰς δὲ ζητήσεις καὶ γενεαλογίας καὶ <note caller="+" style="f"><char style="fr" closed="false">3:9 </char><char style="ft" closed="false">ερεις ¦ ερις PCK ¦ εριν WH</char></note>ἔρεις καὶ μάχας νομικὰς περιΐστασο· εἰσὶ γὰρ ἀνωφελεῖς καὶ μάταιοι. <verse eid="TIT 3:9"/><verse number="10" style="v" sid="TIT 3:10"/>Αἱρετικὸν ἄνθρωπον μετὰ μίαν καὶ δευτέραν νουθεσίαν παραιτοῦ, <verse eid="TIT 3:10"/><verse number="11" style="v" sid="TIT 3:11"/>εἰδὼς ὅτι ἐξέστραπται ὁ τοιοῦτος, καὶ ἁμαρτάνει, ὢν αὐτοκατάκριτος.<verse eid="TIT 3:11"/></para>
  <para style="p">
    <verse number="12" style="v" sid="TIT 3:12"/>Ὅταν πέμψω Ἀρτεμᾶν πρός σε ἢ Τυχικόν, σπούδασον ἐλθεῖν πρός με εἰς Νικόπολιν· ἐκεῖ γὰρ κέκρικα παραχειμάσαι. <verse eid="TIT 3:12"/><verse number="13" style="v" sid="TIT 3:13"/>Ζηνᾶν τὸν νομικὸν καὶ <note caller="+" style="f"><char style="fr" closed="false">3:13 </char><char style="ft" closed="false">απολλω ¦ απολλων CT</char></note>Ἀπολλὼ σπουδαίως πρόπεμψον, ἵνα μηδὲν αὐτοῖς λείπῃ. <verse eid="TIT 3:13"/><verse number="14" style="v" sid="TIT 3:14"/>Μανθανέτωσαν δὲ καὶ οἱ ἡμέτεροι καλῶν ἔργων προΐστασθαι εἰς τὰς ἀναγκαίας χρείας, ἵνα μὴ ὦσιν ἄκαρποι.<verse eid="TIT 3:14"/></para>
  <para style="p">
    <verse number="15" style="v" sid="TIT 3:15"/>Ἀσπάζονταί σε οἱ μετ᾽ ἐμοῦ πάντες. Ἄσπασαι τοὺς φιλοῦντας ἡμᾶς ἐν πίστει.</para>
  <para style="p" vid="TIT 3:15">Ἡ χάρις μετὰ πάντων ὑμῶν. <note caller="+" style="f"><char style="fr" closed="false">3:15 </char><char style="ft" closed="false">αμην ¦ --- CT</char></note>Ἀμήν.<note caller="+" style="f"><char style="fr" closed="false">3:15 </char><char style="ft" closed="false">The following scribal note is included in the colophons of many Greek manuscripts: Πρὸς Τίτον τῆς Κρητῶν ἐκκλησίας πρῶτον ἐπίσκοπον χειροτονηθέντα ἐγράφη ἀπὸ Νικοπόλεως τῆς Μακεδονίας.</char></note><verse eid="TIT 3:15"/></para>
  <chapter eid="TIT 3"/>
</usx>
